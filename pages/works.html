<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
	<meta http-equiv="Content-Type" content="text/html; charset=utf-8" />
	<link rel="stylesheet" type="text/css" href="../assets/css/style.css"/>
	<title>作品一览</title>
	<style type="text/css">

	</style>
</head>

<body>
<div class="header"><script type="text/javascript" src="../assets/pubilc/header.js"></script></div>
    <div class="banner">
    	<img src="../assets/image/作品一览banner.jpg" />
    </div>
    <div class="content">
		<div class="content-text">
			<p>《一剪梅·红藕香残玉簟秋》<a href="5-1.html">点击查看更多</a></p>
			<p>　　红藕香残玉簟秋。轻解罗裳，独上兰舟。云中谁寄锦书来？雁字回时，月满西楼。</p>
			<p>　　花自飘零水自流。一种相思，两处闲愁。此情无计可消除，才下眉头，却上心头。</p>

			<p>　</p>
			<p>《小重山·春到长门春草青》</p>
			<p>　　春到长门春草青，江梅些子破，未开匀。碧云笼碾玉成尘，留晓梦，惊破一瓯春。</p>
			<p>　　花影压重门，疏帘铺淡月，好黄昏。二年三度负东君，归来也，著意过今春。</p>
			<p>　　</p>
			<p>《忆秦娥·临高阁》<a href="5-2.html">点击查看更多</a></p>
			<p>　　临高阁，乱山平野烟光薄。烟光薄，栖鸦归后，暮天闻角。</p>
			<p>　　断香残酒情怀恶，西风催衬梧桐落。梧桐落，又还秋色，又还寂寞。</p>
			<p>　　</p>
			<p>《多丽·小楼寒》</p>
			<p>　　小楼寒，夜长帘幕低垂。恨萧萧、无情风雨，夜来揉损琼肌。也不似、贵妃醉脸，也不似、孙寿愁眉。</p>
			<p>　　韩令偷香，徐娘傅粉，莫将比拟未新奇。细看取，屈平陶令，风韵正相宜。微风起，清芬酝藉，不减酴醾。</p>
			<p>　　渐秋阑、雪清玉瘦，向人无限依依。似愁凝、汉皋解佩，似泪洒、纨扇题诗。朗月清风，浓烟暗雨，天教憔悴度芳姿。</p>
			<p>　　纵爱惜，不知从此，留得无多时？人情好。何须更忆，泽畔东篱。</p>
			<p>　</p>
			<p>《好事近·风定落花深》</p>
			<p>　　风定落花深，帘外拥红堆雪。长记海棠开后，正伤春时节。</p>
			<p>　　酒阑歌罢玉尊空，青缸暗明灭。魂梦不堪幽怨，更一声啼鴂。</p>
			<p>　</p>
			<p>《如梦令·昨夜雨疏风骤》</p>
			<p> 　　昨夜雨疏风骤，浓睡不消残酒，试问卷帘人，却道海棠依旧。知否，知否，应是绿肥红瘦。 </p>
			<p>　</p>
			<p>《如梦令·常记溪亭日暮》</p>
			<p>　　常记溪亭日暮，沉醉不知归路，兴尽晚回舟，误入藕花深处。争渡，争渡，惊起一滩鸥鹭。</p>
			<p>　</p>
			<p>《声声慢·寻寻觅觅》</p>
			<p>　　寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急！雁过也，正伤心，却是旧时相识。</p>
			<p>　　满地黄花堆积，憔悴损，如今有谁堪摘？守著窗儿，独自怎生得黑！梧桐更兼细雨，到黄昏，点点滴滴。这次第，怎一个愁字了得！</p>
			<p>　</p>
			<p>《武陵春·风住尘香花已尽》</p>
			<p>　　风住尘香花已尽，日晚倦梳头。物是人非事事休，欲语泪先流。</p>
			<p>　　闻说双溪春尚好，也拟泛轻舟。只恐双溪舴艋舟，载不动许多愁。</p>
			<p>&nbsp;</p>
		</div>
      </div>      

<div class="footer"><script src="../assets/pubilc/footer.js"></script></div>
</body>
</html>
